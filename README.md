Il seguente elaborato mostra le modifiche apportate al gioco interattivo “Man vs Automated Testing Tool challenges”. Il Testing Game Web Application di cui tratteremo è un progetto che ha lo scopo di evidenziare l’importanza del testing, usando elementi interattivi quali il gioco. 
Il nostro compito è quello di effettuare un re-factoring di una delle modalità di gioco presenti, in particolare della modalità di gioco “Scalata”. 
La modalità scalata prevede un aumento graduale della difficoltà nelle sfide proposte. Quindi, una volta impostato il numero di round, è necessario superare tutte le sfide per arrivare in cima alla scalata. Nel caso in cui si perde una sfida, la scalata viene considerata persa. 
Per re-factoring, si intende una completa ristrutturazione logica della modalità di gioco, adattandola ai principi di progettazione, implementati da un gruppo di colleghi, i quali a loro volta hanno effettuato modifiche significative alla logica di gioco. 
Ci occuperemo quindi per intero del Task T5, integrando il più possibile la “nuova” modalità di gioco, con la logica di gioco esistente, garantendo quindi uniformità al codice complessivo.
All’interno della modalità scalata sono state introdotte nuove opzioni che consentono ai giocatori di selezionare il robot contro cui affrontare la scalata e di scegliere il livello di difficoltà Inoltre, è stato aggiornato il front-end per uniformarlo al design delle altre modalità di gioco, garantendo una maggiore coerenza. Anche l’interfaccia grafica della leaderboard della scalata è stata rivista, poiché in precedenza non rispecchiava lo stile generale dell’applicazione.

Per una completa comprensione dell'elaborato e delle modifiche apportate, si rimanda alla lettura del file T5_Refactoring_Scalata.pdf.
